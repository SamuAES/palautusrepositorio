## Start, Stop, Continue, More of, Less of Wheel
”Start, Stop, Continue, More of, Less of Wheel” on retrospektiivi menetelmä, jossa retrospektiiviin osallistujat jakavat havaintojaan edellisestä iteraatiosta jakamalla havainnot menetelmän nimen mukaisiin kategorioihin. Tapahtuma voidaan järjestää esim. piirtämällä taululle ympyrä ja jakamalla se edellä mainittuihin viiteen luokkaan. Tämän jälkeen osallistujilta aletaan kyselemään havaintoja yksi luokka kerrallaan. Havainnot vastaavat kutakuinkin kysymyksiin: ”Mitä käytänteitä ryhmän tulisi ottaa käyttöön, mitä ryhmä ei aikaisemmin ole tehnyt?”, ”Mitä käytänteitä ryhmällä on, jotka tulisi lopettaa?”, ”Mitä hyväksi havaittuja käytänteitä ryhmällä on, joita tulisi jatkaa?”, ”Mitä käytänteitä tai tapoja ryhmällä on, joista osaa tulisi lisätä tai osasta tulisi luopua?”.

## Glad, Sad, Mad
”Glad, Sad, Mad” on toinen retrospektiivi menetelmä, jossa osallistujat kirjaavat ensin havaintojaan edellisestä iteraatiosta, jonka jälkeen havainnot jaetaan menetelmän nimen mukaisiin luokkiin. Kun havainnot on luokiteltu, jokainen osallistuja voi ”äänestää”, mistä havainnoista haluaisi keskustella eniten. Seuraavaksi havaintoja aletaan käymään yhdessä läpi aloittaen eniten ääniä saaneesta aiheesta. 
